# xix

perché cerchiamo una presenza facile  
rassicurante  
un piatto lasciato in caldo  
un rifugio sicuro e parole amiche?

suvvia  
è ora di andare

ma non tale è la vita non può  
troppo ostentatamente prodiga  
offrirci un asilo sicuro e un letto sincero

troppo abbiamo indugiato  
bisogna andare  
al nostro amore consacreremo un pezzetto di ricordo  
al riparo dal sole

quanto a noi  
altre lusinghe fermeranno lo sguardo
