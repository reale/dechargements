# xv

ti aggrumi  
nel mio dormiveglia affannato  
ti adorni di sostanza carnale  
di presenza che non so ignorare

sei scomoda  
le tue morbidezze celano spigoli  
ti sveli inghiottitrice di giorni  
e mi parli incongrua e stridente  
nella tana infeconda del letto

e mi abbaglia  
più chiara del sole la persuasione atroce  
che non ci saranno tempi di luce  
che è già parato il veleno

ma mi tradisce il risveglio  
e ora non so ritrovare il perché  
e mi lascio aggrovigliare  
nel tuo mistero

ancora
