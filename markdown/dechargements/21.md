# 21

perché ruba il fiato per un attimo  
il risucchio del vuoto  
dopo uno spasimo freddo  
dopo un abbaglio di pixel?  
ma giusto un attimo che tutto è ok  
si torna all'ordinata gestione  
scarichi ripuliti ipocritamente  
sorridenti alla vita

eppure anche di questo siamo fatti  
di voler strappare il senso  
all'incontro con l'altro  
senza incontrare nessuno  
di voler chiudere nel pugno il mistero  
di voler fare autarchica norma  
il bastare a noi stessi

eppure anche di questo siamo fatti  
di dimestichezza con le viltà della carne  
quando travolta irritata  
si ritira in buon ordine  
avendo concesso di sé al mondo  
non più che un infimo parsimonioso  
sporcarsi
